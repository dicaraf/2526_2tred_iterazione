# 2526_2tred_iterazione

Esercizio A0) Creare un programma che continua a far inserire all’utente dei numeri interi, il programma si ferma quando vengono inseriti più numeri negativi di quelli positivi.

Esercizio A1) L’utente inserisce un numero maggiore di uno e il programma continua a calcolare le potenze del numero inserito fino a quando una potenza supera 5000.

Esercizio A2) L’utente deve continuare a inserire dei caratteri fino a che non inserisce uno dopo l’altro due caratteri consecutivi (ad esempio si ferma dopo aver letto uno dopo l’altro ‘a’ e ‘b’).

Esercizio A3) Il programma deve continuare a leggere numeri naturali e a calcolarne la somma, fermandosi quando legge uno zero.

Esercizio A4) L’utente inserisce un numero e il programma dice quante volte il numero inserito è divisibile per 2.

Esercizio A5) Il programma deve continuare a lanciare dadi e a scriverne il risultato, fermandosi quando esce un sei

Esercizio A6) Il programma genera un numero naturale casuale compreso tra 1 e 10 e l’utente deve indovinare il numero generato, il programma termina quando viene indovinato.

Esercizio A7) Il programma genera un numero naturale casuale compreso tra 1 e 100 e l’utente deve indovinare il numero generato, ad ogni tentativo il programma dice se il numero inserito era troppo alto o troppo basso; il programma termina quando viene indovinato.

Es 1. Scrivere i primi cento numeri naturali.

Es 2. Scrivere i  numeri naturali compresi tra 1 e un numero letto in input estremi esclusi.

Es 3. Leggere un numero naturale n e scrivere in output un numero n di ‘+’.
(Ad esempio se leggo 5 l’output sarà: +++++ )

Es 4. Leggere in input 10 numeri e calcolarne la somma.

Es 5. Leggere in input 7 numeri e calcolarne la media.

Es 6. Scrivere i primi 11 multipli di un numero inserito da tastiera.

Es 7. Scrivere i primi n numeri della successione di Fibonacci (i primi due numeri della successione di Fibonacci sono 0 e 1, i successivi sono dati dalla somma dei due numeri precedenti della successione).

Esercizi con for (iterazione definita) e selezione (if)
Es 8. Scrivere un programma che legge 5 numeri da tastiera e ne  restituisce il minimo

Es 9. Scrivere un programma che letto un numero scrive tutti i suoi divisori
(si ricorda che il resto della divisione in C++ si calcola con l’operatore % ad esempio 5%2=1)

Es 10. Scrivere un programma che legge due numeri e scrive tutti i divisori del primo compresi tra 1 e il secondo.

Es 11. Scrivere un programma che verifica se un numero è un numero primo (senza usare il while).

Es 12. Scrivere un programma che legge 10 numeri e dice quanti sono positivi, quanti negativi e quanti nulli.

Es 13. Scrivere un programma che Lancia un numero di dadi a sei facce scelto dall’utente, mostra i risultati e dice quante volte è uscito il 6.

Es 14. Scrivere un programma che lancia 100 monete e dice quante volte è uscita testa e quante volte è uscita croce.

Es 15. Scrivere un programma che lancia 10 dadi a 6 facce e se la somma dei risultati è maggiore di 35 dice che il risultato è sopra la media.


Es 16. Scrivere un programma che chiede un numero all’utente poi estrae 5 numeri compresi tra 1 e 90 compresi (tipo la tombola) e dice se è uscito il numero inserito dall’utente.
(soluzione: C++)
